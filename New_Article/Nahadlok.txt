Nahadlok Ako
Ayaw kahadlok, Inday
Kun ano an karuyag han ispiritu, bubuhaton nira
Anon mahihitabo ha akon?
Babayaan ta ikaw didto ha puno han balete
Lingkod didto ngan dadad-on ka ha langit ngan ha ilarom hin tuna
Kay-ano?
Para ha bag-o nga kinabuhi
Maul-ol ba to?
Diri ko na mahinumduman
Maiha na nga naglabay an akon panahon
Ayaw kahadlok, Inday
Dadad-on ka nira ha bag-o nga kalibutan
Kay amo ito nga nakakalupad ka?
Oo, Inday
Paglupad ngan damo pa
Sumangpot na ako ha pinakahalarum hin dagat, ha mga sulod hin lawas han tawo
Nakaka-istorya ko an mga ispiritu dinhi ngan ha iba nga kalibutan
Nakaabot na ako ha mga lugar nga diri na makakadtuan hin mga tawo
Gingugul-an na ako
Anhi na kita
Pamati ha mga ispiritu
Tutut-duan ka nira sugad han ira pag tut-do ha akon
Magkikita pa ba kita?
Diri kita maaram kung ano an karuyag han mga spiritu
Lakat na, Inday
Igbibilin ko na an mga tawo ha imo
Makadi na ako, Lola
Kumusog an hangin palibot han bata nga nakalingkod ha may balete
Naglabay an adlaw ngadto ha sinama nga waray kikiwa an bata
An mga tawo maaram nga diri pwede hiya pwede labtan ha iya ginbubuhat
Ha amagahon han bisperas han gab-i, tumukdaw an bata ngan nagpasalamat hin waray saba ha mga ispiritu
Nakit-an na han iya mga mata an iya daan nga kinabuhi
Malain na iya pamati
Mayda pa hiya trabaho nga kinahanglan buhaton
Padi an iya bugto
