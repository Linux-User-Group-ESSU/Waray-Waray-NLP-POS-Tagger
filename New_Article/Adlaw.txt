Si Huan, An Haroan, An Tingag, Ug An Agila
Di pa an adlaw na gawas ha iya lungga, mata na hiya
Ha hagkot han kaumagahon ngan hangin, ha toktoga
ok han mga manok ngan ha lamrag han bulan ngan mga bitu
on, guin papanhimutang niya an mga hinabo ha iya mga kinabuhi
Nanumdun hiya sugad gihap ini nga oras an iya ig marata ha ira barong barong, han mga panahon nga nauli hi Tatay nga hubog sunod an mga buyayaw han babaye nga nakikihuron ha ira, ngan an tunog han mga glass nga nagkakabug-ong
Dali dali niya nga tatabunan an mga talinga han iya tutolo nga kalalakin
an nga mga kabugtuan, basi diri makamata tungod han aringasa
Nag tikang an mga diamante pagkataktak ha iya mga aring
Sinundan hin matam-is nga ngisi kay, pagka-aga, tungod nga waray man hira kwarta ig ireskwela, mag-i-inurugyag nala hira ha ira balay
Hiya an mayor-mayor ha iya mga kabugtu-an ngan han ira kakalabanon an mga hagbubu nga sanga han puno nga amu kuno an mga kontrabida
Nanumdum hiya nga kun may masasamad ha iya mga bugto, ma kuligi ini ngan matawag Ate Ia!! kay hiya man kuno an mayor
Bis ano gud adto ate iya dayon
Nakatawa hiya ngan na pansin nga an mga bitu-on nagtitikawara na
Nanumdum hiya nga sugad ini nga oras, naagum niya an sakit ha lawas ha kada balbag han babaye ni Tatay ngan doble na pagsakit han iya dughan ha kada balbag ha iya manga bugto kay tungod nga hi Tatay aadto na pagpuyo ha iba nga balay kun hain an babaye mas may kwarta ngan mas bata, ngan mas mahusay  kuno
Sugad gihap ini nga oras, nagmamata hiya han hagurong han tiyan han iya kabugto-an ngan manhilandong kun hain maaro sunod hin kamote, kun may mahatag pa ba sunod hin kamote, di nala intawon guin a-asi an sarili niya nga tiyan nga sige gihap an pag hinagurong
Adi naduroy pa hata-as it haranat ni intoy, di hiya maaram kun pag u-unanhon
Pero kinahanglan niya makahunahuna hin sulosyon kay hiya na it mayor kay waray ni hi nanay, tatay ngan an babaye ni tatay
Sugad gihap ini nga oras, nagmamata hiya tungod han kasakit hna iya dughan tungod hin di hiya maaaram nga rason, pero haros mawara an kasakit pag nakita hiya an iya kabugto-an nga maupay an kakaturog ngan magmamata an iya usa nga bugto ngan mapaki-ana kun ayos la hiya
Ha pagkawara han mga bitu-on ngan pag abot han syahan nga lamrag han adlaw
Nag tika damo an diamante nga nagkahudlog
Kay sugad ghap ini nga oras guin kuha niya an iya alkansiyahan nga puno hin iya sinsilyo nga tiniruk ngan gin sampit ha iya mga kabugtu-an ngan gin andam an abaka nga higot
Matapos hadki an agtang han kada usa nga bugto nag ampo hiya nga magkamay ada unta hira hin maupay nga kabubuwason, ngan bantayan ngan buligan nira it tagsa-tagsa, ngan ma intindindi han nira nga it iya bubuhaton para gihap ha ira
Ha pag uran han iya mga diamante, halo halo na an iya guin a abat, nagpapasalamat hiya an iya kinabuhi upod an iya mga kabugto-an ngan nag mama-an liwat hiya nga diri na hira niya nakakaistorya
Ano daawla kun maupay na it ira kinabuhi? Parehas ba kahusay ha iya it ira na asawa? Pira na it ira anak?
Nanunumdum pa ba hira ha iya?
Ha iya pagtangis, nahinuha niya, ano dawla kun waray adto niya guin buhat?
Sige pa an iya pagtinangis han umabot an adlaw, ngan ha hagkot han kagab-i hon ngan han mas mahagkot niya nga lawas, hinay hinay niya nga na abat an kapaso han adlaw, dungan hini an pag abot han bata nga babaye, makikita ha iya pag laktaw laktaw ngan pag kanta, an iya kamalipayon
Umundang an bata ngan tumawag
Mama, Papa dagmit, oho, adi na ako!!! mamulay mulay nga tawag han bata ha mga tawo nga nau-urhi
Nakangisi hiya kay nahunahuna niya Ka swerte man in nga bata, nakikit-an man ha iya mga tawa nga hinigugma hiya han iya kag-anak
an higugma nga gusto niya matagampatan han iya mga kabugto-an
Dumalagan an bata tipa halapit ha iya ngan ginbutang an mga bukad nga iya dara ngan tumawa
Umabot na an kaganak ngan an lalake sumuring Ate Ia, hi Elsa asawa ko ngan hi Mary anak ko
Waray hiya makayakan, padayon la pagkatak tak an mga diamante tikang ha iya mata, samtang nag yiyinakan an lalaki
Jin,
Jin,
Jin amo la an iya nayakan
Gusto niya hangkupan an lalaki, nga amo an gimagugurangi han tulo niya nga bugto
Ngan na hunhuna-an niya an damu damu an nga paki ana nga gusto niya ig pakiana kun pananglitan makit-an niya an iya mga bugto
Happy birthday Ate Mary, salamat an imo mga sakripisyo para ha amon, kun diri tungod ha imo, diri ak aanhi yana
Kundiri tungod han imo mga sakripisyo, diri ak makakatrabaho hin maupay ngan magkakaasawa ngan anak
Uncle Shin! guli at ni Ina ha usa nga batan-on nga lalaki nga tipahalapit ha ira
Nag wave an lalaki ha ira
Harayo pala maaram na hiya kun hin-o ini, waray iba kun di an puto nira hi Shin
Matapos niya ugayon hi Mary, umatubang hiya, ngan nag yakan Kumusta na ate? Pasensya na diri gud ak pirmi nakakabisita
Ngan makausa ka segundo, tumuro an luha han lalaki, pero dagmit liwat ini nga gin pahid niya
Ngan dagmit nga nag pakiana ha iya magurang, Kuya Jin, waray pa hi Kuya Set?
Urhi na liwat, pirmi man
Pasensya na, pero adi na ak, diri ak ura ura nga urhi yakan hin usa nga lalaki nga waray nira kapansin an pagabot
Huminga an lalaki nga bag-o na abot ngan nagkinita
Ate, a-anhi kami yana, kay gusto namon ma abat mo tam pagpapasalamat
Salamat hinduro ate
Jin
Ate Ia, hasta yana, gin mimingaw la gihap ako ha imo, pero, okey la ito, ha kadamo-damo han imo guin himo para ha amon, di ak maaraam, kun adi pa ako ha lugar para sumiring nga sana kaupod ka pa namon, kay para sana nabalus liwat namun ha imo an imo guin hatag ha amon nga gugma
Set, an ika duha nga bugto
Ate
salamat, han imo dako nga sakripisyo, pero ate,
(hmmmp)
diri mo man adto kailangan him
on
(hmmmp)
makakabiling man kita adto hin solusyon
yakan ni Shin, habang nagtitinangos
Waray hiya mahimu, kundi magtangis, gusto man niya hangkupan an iya mga bugto, diri niya mahimo
Nagaaragtubangay la hira pero, diri nira hira nag kakairistorya
Ha iya ka frustrated, nayakan niya Ginoo, amu ba ini tim pakuri ha akon?!!, Maaram ka nga diri ako makakalakat kun diri maupay it kabutang tak mga bugto,
Han nag yiynakan hiya hini, na kit-an niya, hi Mary nga nagkikinita ha iya
Nag tapo an ira mga mata, ngan ngumisi hi Mary ha iya
Hadto nga takna, duma-op hi Mary ha iya papa ngan yumakan ha iya papa ngan mga uncle
Papa, Uncle Set, Uncle Shin, hi Auntie Ia, nasusubo, kay nasusubo man kamo
Nangita an tulo nga kalakin-an ngadto han guti
ay nga bata
Umatubang an bata ngadto han pantion ngan guin basa
In loving memory of our beloved sister
Maria Alvarez
August 15, 1983- October 19,1998
Ngumisi hi Mary ngan guin kaptan an iya pantion
Happy Death Anniversary Auntie, maaram ka magkaka bugto na ako!! Yehey!!
Nagkirigta-ay an mga lalaki, ngan nagtinawa ha ka yawitan han bata
Hadto liwat nga takna, guma-an an iya inaabat ngan nakatawa gihap hiya
Guin hangkopan ni Jin hi Mary, tas nag yakan
Ate Ia, kun hain ka man yana, gusto la namon ma baro an mo nga salamat hinduro, ngan waray may makaka balyu ha imo pagiging Ate ha amon, pasensya na guin kuri-an kami pag karawat han kamatu-uran nga waray ka na, tungod kay guin sakripisyo mo an im sarili para ha amon
Ate Ia, salamat-salamat, ayaw na ka baraka ha amon, dagko na kami, tas maupay na tam kinabuhi, tungod ha imo, sana la maupay tim kabutang yana
Happy 15th Death Anniversary Ate Ia
Nag tikang na liwat an mga diamante pagkataktak pero, iba na an kapas nga diamante
Yana agi na it kalipayan
Hataasay na an adlaw, ngan kadungan han kawara han mga habubu nga dampog an kahagkot ha iya kasing-kasing
Pagkita niya ngadto han adlaw nanumdum hiya, nga ha umagahon han Oktubre 19, 1998, an umagahon nga guin kuha niya an iya kinabuhi, nga bug-os na gud an iya resolsuyon, matapos niya pagbalik balikun an siring ha iy han doktor nga kailangan niya magpa opera, tas dako ng kwarta it kailangan
Mas gugustohun nala niya magpakamatay kaysa gastuhon an iya tiniruk nga kwarta para it kabubuwason hit iya kabugto-an para la ha iya operasyon
Nanumdum hiya han habilin han iya mama ugsa mamatay, Ia, ikaw it ate, bantayi it im mga bugto ha?
Nahinuha niya, habang guin kikinita-an an iya pamilya nga malipayon na, nga waray na hiya guin pa pagbasulan, kun ano man an iya mga nagging sayop di na adto importanti, an importanti safe an iya pamilya
Ngan malipayon hiya nga an kasisidman nga naka hangkop ha ira nabalyu-an na hin ka-lamrag
Habang guin kikinita-an niya an tu-tulo nga lalaki, usa nga babaye, ngan usa nga bata nga babaye, nga amo an iya pamilya, nagtitikaharayo ha kalamragan, napunu hin kamurayaw an iya kasingkasing han karagtatawa nira
Lumingi an bata ha iya ngan bisan kunharayo na klarado la gihap ha iya an yakan han bata
Pahuway na, Auntie, damo nga salamat, ngan pirmi hinumduma nga diri ka mawawara ha amon mga kasingkasing
