Si Huan, An Haroan, An Tingag, Ug An Agila
Ada Mag-aano Na Daw La
Alas syete hin gab-i umabot hi Ada nga asawa ni Mitoy ha ira balay, kugus-kugus an ira anak nga hi Makoy
Gin tapu ni Mitoy hi ada ngan an ira anak
Gab-I naman kamu umuli? pakiana ni Mitoy
Waray anay bumaton hi ada
Dumiritso la hiya ha kwarto han ira anak
Lumingkod ha katri ngan gin pahigda hinay-hinay hi Makoy na maupay it kakaturog
Sumulod ha kwarto hi ,Mitoy ngan tigda la nga nagyakan hi Ada
Maiwas na kami dinhi
Nahipausa hi Mitoy kon kay anu nakagyakan hi Ada hadto
Anu? Kay anu? Makain kamu? sunud-sunud nga pakiana ni Mitoy
Diri ko na kaya ini nga sitwasyon naton Mitoy
Makapoy na! reklamo ni ada nga baga gud hiya it nag tritrinabaho
Dumaop hi Mitoy kan Ada ngan iya gin kaptan an mga kamut ni Ada
Yumakan hi Mitoy
Diba nasiring ka mahal mo ako
Tapos nagpromise ka nga di mo ako babayaan
Ginbubuhat ko man ngatanan para la kita magkaada hin maupay nga kinabuhi
Nakakakaon man kita tulo ka beses us aka adlaw
Ayaw gad pagsugad Ada
Tumukdaw ngan gumawas ha kwarto hi Ada
Sumunod hi Mitoy ha sala didto nagistorya hi Mitoy nga Ada nga hira la it nakakabati
Mitoy, kita-a daw inin aton sitwasyon, waray kita kalugaringon nga balay, na renta la kita! Tapos it imu trabaho paragwelding la
Sige daw, masadang ba iton gagamay mo nga sweldo? Diri na ngani ako nakakapanginano hit akon kalugaringon
It akon mga bado diri bag-o, it ak bag maguguba na tas gin titinawaan la ak han mga klasmit han hayskul
Isplikar ni ada
nasiring ka magiging maupay it aton kinabuhi
Maukoy kita hit dako nga balay, tas makakapalit kita hit aton mga karuyag
Pero anu nahinabu? Waray !
padugang pa ni Ada
Ambisyosa manggud liwat hi Ada
Diri nakokontinto kon anu it mayda hiya
Gustu niya martikon gud hiya
Nagyakan hi Mitoy
Sige , lakat kon malakat ka basta ayaw gud pagdad a hi Makoy
Diri ak masugut nga kukuwaon mo hiya ha akon
Pataya anay ako bago mo makuha hi Makoy
Nagmingaw anay kadali
Tigda la tumuru an luha ni ada pati an kan Mitoy
Sige, diri ko dadad-on hi Makoy basta ayaw gud pagpabay-I it ak anak
Tumalikod hi Ada ngan kinuha an malita ngan usa nga bag ha ira kwarto
Ginsulusd niya ngatan an iya mga gamit hin waray lukut-lukut
Katima niya pag impake, gumawas hiya ha kwarto
Kumita anay hiya han iya anak nga hi Makoy ngan umatubang kan Mitoy nga nagliliningkod ha lingkuran na kahoy
Makadi na ako
Yakan ni Ada
Naghulatg hiya han baton ni Mitoy pero waray gud hiya lingi-a ngan batuna
Gumawas hi Ada ha ira balay ngan sumakay han kotse nga pula
Kotse ngay-an adto han lalaki nga nagpromise ha iya nga magiging maupay it iya kinabuhi o hayahay nga kinabuhi
Pagkinabuwasan, adto na hi Ada ha balay han lalaki
Dako ngan mahusay an balay, baga hin Palasyo
Maygda pagud kotse, motor ngan swimming pool
Malipayun hin duru hi ada kay hayahay na it iya kinabuhi nga iya pangarap hadto pa
gin tagan pa hiya hin ATM nga iya magagamit kon anu man it iya gusto paliton
It iya mga gamit purus bag-o ngan mga tatakan pagud
Hayahay na it kinabuhi ni Ada
Us aka gab-I, nagsarit ha iya ini nga lalaki nga magaabroad kay may appointment daw hiya
Babe, malakat ak ha States para hit am meeting kanan amun business
Siring han lalaki kan Ada
Aw, sige babe paghinay ha! Mamimis ko ikaw
Baton ni Ada with hug and kisses
Pagkakinabuwasan lumakat an lalaki
Lumabay an tulo ka adlaw
May tumuktuk ha ira balay
Maupay! guliat han lalaki nga nagtitinuktok
Gin abrehan ni Ada an purtahan
Anu kono? pakiana ni Ada ha lalaki nga nakapula hin bado tapos may dara nga mga papel
Adi maam it ika napulo nga notice
Ginduhol han klalaki an mga papel
kakan anu ini? pakiana ni ada nga baga hit nahipausa
Basaha naka maam
Nandagko an mga mata ni Ada ngan nahikalasan pakakita ngan nakabasa han sulud han surat
Puru utang it naka surat ha mga papel
Waray kaibutan hi Ada nga an ngatanan nga gin hatag han lalaki ha iya pati na an balay inutang la ngay-an
An masaklap pagud kay ha iya nakangaran an ngatanan nga utang hadto nga lalaki
Milyon-milyon an utang hadto nga lalaki
Nanluya hi Ada ngan diri maaram kon magaanu hiya
Gin tistingan niya pagtawag han lalaki pero diri niya nakokontakt
Ada mag-aanu na dawla hi Ada
