An Lungib Ha Bangon
By Retold By Manuel Ipil
Published: 0000

Baga an istorya hiton han mga kalagsan nga nababatian ko, labi na han akon bata,
nasiring nga, “Samuel, hadto nga mga panahon, baga pag-abri dinhi han sinisiring nga agwas,
pag-abre hiton dida, may ‘da hiton dida nga pagkabkab. Paglubong hito nga tubo, may dida buho
nga huruhagdan. An kuan, an bato nga mahamis hiton dida nga Bangon, lungib daw kuno ito.
Katima, an bawbaw hito, aw sakob, inin may halas daw nga baga dako, nga naglulungon ha
butnga, baga nasugad hito.” Nagmuwestra han iya kamot nga sugad hin ibingan nga tisurugod.
Manuel: Di liwat pwede sumakob it’ tawo nga baga sinisiring ba hadto nga mga unano,
nga tawo nga waray ba sinisiring nga kinaptan. Di man pwede ka nga sumunod
hito, waray ka gud kinaptan.
Babayi 1: Tambalan…
Manuel: Sirado man an ganggang kuno hito. Pero may kinaptan...
Babayi 1: Albularyo…
Manuel: Sugad kuno adto nga sinisiring nga hi Simlaw nga may mga kinaptan nira,
nasulod kuno ito dida. Pagsulod kuno hiton, pag-abot ngadto han kuan,
baga ano ko pa iton…”
Babayi1: Butnga…
Manuel: Oo, butnga. Baga nagkakamang ka hit’ anay pag-agi kay baga pitsido. Pero
nganhi na kuno han baga kaku-anan, baga nadistansya na, nakatukdaw ka kuno
didto. Katima didto, may mga altar. Makita kuno hit nga mga altar nga may mga
ginarapa nga may baga kuan, baga tagsugad hit bugas pagbabaligya. It’ presyo
kun baga tagpira. Ta, ikaw nga kuan dida, kun naruruyag ka pagkuha ginarapa
nga parte panambal, kun ano ba dida nga pagdiwata, imo ito kakaptan. Katima,
an kwarta, kun pira an tag dida, asya kuno it’ im’ igbubutang. Kahuman nimo
pagbutang han kwarta, imo na kukuhaon ito nga grapa kun pira an kapital.
Babayi 1: Presyo…

Manuel: Niyan, kun imo ito kukuhaon nga diri nimo kuno bayaran, matig-a kay
nakakuan gud, baga an siring, nadukot gud kuno ito. Ta, padayon kuno
ito. Lakat ito nga mga tambalan. A da, paggawas hiton, aadto daw kuno
ha Samar, ito nga Mt. Danglay dida ha Basey. Oo, hirayo, imposible ito
nga aada ha ilarom hit…
Babayi 1: Aadto hit’ Suhoton Caves. Suhoton Caves, it’ didto ha Samar.
Manuel: Asya, iton la iton akon hinbabaroan. Baga istorya la iton an hadto han
mga kalagsan. Baga hin dudunggan ko la han mga kurukayakan.
Babayi 1: Mga kuan daw iton, bulawan daw.
Manuel: Bulawan kuno ito…
Babayi 1: Bulawan daw iton didto hit sakob, may marmol. Bulawan it’ pinakalamisa hito.
It’ naukoy daw kuno hiton dida, kataw nga babaye. Kun naruruyag kuno iton
pagkuha hin tawo, bisan ano nga mga oras kukuhaon. Malagas, mabata,
kukuhaon ito nira.”
Babayi 2: Asya ito nga nalulumos.
Babayi 1: Oo. Nalulumos. May ada ngani mag-asawa nga natangay dida han baga
hangin-hangin an hadto. Ano adto nga anyo nga buru-bagyo? Han ambot
ano adto nga anyo. Asya, an yana pa gud la.
Babayi 2: Sinyang…
Babayi 1: Diri. Diri Sinyang, an yana ba.
Babayi 2: An gin-alipuros hira nga duha nga nahulog han baha?
Babayi 1: Diri Sinyang…
Babayi 3: Diri Sinyang…
Babay1 1: Diri Sinyang. Kay basta gud in’ dinhi, iton dida nga Bangon, susupoksupok
daw iton makusog nga tubig. Oo! Hiton dida, tungod hiton dida
nga tulay.
Manuel: Dida hit gang-gang gud iton linalayugan hit tubig.
Babayi 1: Bisan ngadto hit’ amon huron ha Milagrosa, binabati iton sawak-sawak
hit’ tubig. Hit baga kuan hit tubig dida, nabati ngadto ha amon. Basta
sumiring, basta kumuan na iton may malakas-lakas na it’ baga supok-supok hit’
tubig, nasiring nga adi na an babaye nga linulugay it’ buhok, ginsasara it’ dida.

Amo man it’ uru-istorya hito dida. Kay damo na it’ nalumos dida. Baga man la
it’ akon nababatian nga istorya. Kay iton dida, baga it’ ubos daw hiton nga bato
nga ginsusupok-supokan hit tubig, kuan ito daw, baga kweba daw, cave daw iton
dida.
Manuel: Oo!
Babayi 1: Pero kuan iton, bulawan. It’ naukoy didto babayi, kataw ba, kataw ba.
Nakita ka hit’ kataw, ngadi tawo daw ano, ngadi isda. Oo, amo iton
tag-iya dida. Ngan kun naruruyag panguha... Kay bisan ngani hadto, an
basurero nga taga truck amo an nakaruba hiton dida nga... Tulay kuno
iton. Kuno man la. Pero nakakita nga tulay, nakita hiton dida nga ruba
iton. Nagdugay iton makuha nga truck.
Manuel: Kay damo hadto nga mga kuan. Bisan ngani an akon mga kaurusa hadto.
Adto mga patay na. Baga nangangarigo dida ha kuan. Dida lukso. Katima
napailarom han gin-ambakan. Waray tubig dida…lungib.
Jorge: Asya it’ korte hito. Asya.
Manuel: Oo, waray man kuno hit’ buho, sirado.
Jorge: Kay ira pagkita!
Babaye 1: Pero may nira kinakaruyag paglumos, pinasusulod nira!