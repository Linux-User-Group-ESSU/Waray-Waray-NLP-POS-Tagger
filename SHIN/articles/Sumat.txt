Sumat Lokal/ November 12, 2012/
By Ailene M. Refuerzo
Published: 0000

Papanginanuon han pinag-usa nga pwersa han Food and Drug Administation o kun FDA ngan Department of Trade and Industry o kun DTI an mga mulayan nga ginbabaligya ha magkaduru-dilain nga establisyemento ngadi ha aton dapit.
Sumala kan Eugenia Castillote, OIC FDA Supervisor nga ini daw in kinada tuig nga ginbubuhat han ira buhatan ngan han DTI agud masiguro nga talwas para ha mga kabataan an mga mulayan nga masukot ig-regalo kun panahon hin kapaskuhan.
Dugang pa ni Castillote nga yana nga nagtitikaapiki na iton kapaskuhan an monitoring hine nga mga mulayan amu an magiging sentro han ira atensiyon.
Guinsumat naman ni Castillote nga an papanginauon han ira buhatan amu in kun may-ada tama nga labeling an mga mulayan ngan an mga ine in dapat waray gamiti hin pintar nga pwede makahilo ngadto han mga kabataan.
Ginsasagdonan naman adton mga manmaralit nga dire basta basta pumalit hin mulayan bisan diin ngan dapat basahon adton tatak han mulayan agud masiguro nga talwas ine para ngadto han imo tatagan.