Usa Pa Nga Harok Tikang Kan Rosa
By Author: Lyndel Lauron / Bacsal,dionelo B.
Published: 0000

Usa nga butang nga diri gud naton naihahatag amu an eksakto nga gugma. Ngan an usa nga butang nga diri naton hul-os nga maihatag an paghigugma.
Hi Mano Kenney usa nga pasyente han amon ospital nga nagbibinalik balik para han pagtambal han iya sakit nga “Colon canser” nga nagsarang na dida han iya kalawasan. Usa hi Mano Kenney nga retirado nga namamahala an hani han usa nga establisyimento , kawalo han kag- usa na an iya pangidaron ngan usa na gihap hiya nga balo.Maaram hiya nga diri na mag –iiha harapit na hiya pumahuway ha kadayunan,salit pirmi gudla mapasu iton iya ulo ha ngatanan nala bisan nga kun hinu an nasulod ngada han iya kuwarto,maski siplatan la hiya mapaso gud man pirmi it iya ulo.Amo gud ini pirmi tam problema dinhi ha ospital kadak- an namon nga pasyente amu gud pirmi ini nga sitwasyon,tungod manggod ini han ira dayuday nga mga sakit nga makuri na mapuypoy, nababag –o an ira mga kinaiya o kun diri man an ira pamatasan.Naguguliatan o naiisgan kon hin-o man an sumakob ngada han iya kuwarto.Ini nga kahimtan,nahigaraan na ini namon tungod nga mga nurse man kami.Oo usa ako nga nurse bag-o ako nga salta dinhi hini nga ospital.Dida han usa ka adlaw nagkamay-ada hin hiruhimangraw hiunong hini kan Mano Kenney,kon aanhon namon ini , nga ha luyo hini nga kahimtan ni Mano Kenney pirmi la hiya aburidu ha ngatanan.Karuyag gad hiya bantayan han amon mga nurses ugaring la kay maraot man an iya ginpapakita ha amon,danay ngani niya ginlalabog an mga magkadirudilain nga butang nga iya mahikaptan ngadi han amon mga nurses o kun hin-o man an nagbabantay ha iya.
Usa kagab-i damu an amon mga pasyente ha may emergency room,haros waray kami oras para pumahuway kay tungod damu an amon mga pasyente,naduroy man ini hi Mano Kenney nga pagpinasaway nadiri hiya nga tambalon namon hiya,bisan anu an amon buhaton,haros namon hiya taluhon ngan kaptan para bulngon,nadiri gud hiya,ngan naato.Amu na liwat an am kahimtan nagpinanlabog na liwat kon anu an iya mahikaptan.Haros diri ako tumuod nga hi Mano Kenney kawalo han kag-usa na an pangidaron,tapos my grabe pa nga sakit,tapos sugad pa an iya binubuhat.Daku na it iya pakapirhuwesyo,ura-ura na gud man it amon kabudlay tungod ha iya.Tungod kay diri naman ako nailob han akon kangalas ha iya,sumulod ako han iya kuwarto ngan ginyaknan ko hiya.”Anu gud it imu problema Mano Kenney?Diri na kmi maaram hit amon bubuhaton,nakakasulay na kita hit iba nga mga pasyente.Nagkakahahadlok na an iba nga mga nabisita dinhi ha ospital tungod ha imo,dayuday nga waray magtingol hi Mano Kenney.Katapos han gutiay nga kamingawan nagyakan hi Mano Kenney nga ginpapalingkod ako dida han lingkuran nga harani dida ha iya kama maski waray na ako panahon kay damo pa tak buruhaton lumingkod nala ako,ha madaliay nga oras nga naglabay,paglingkod ko nag istorya hin guti hi Mano Kenney mahitungod han iya kinabuhi.Nagyakan hiya “ waray manla nakakasabot kon anu kakuri tak kabutangan, maiha na nga panahon nga waray man la nabisita ha akon maski paghiling man la ngan pagtimangraw ha akon”.Waray ako pag aringasa para batunon ko an ginsiring ni Mano Kenny. Nagmingaw kadali ngan nagsiring ako ha akon kalugaringon nga amu na ini it oras para lumakat na ako ngadtu hit iba nga pasyente,peru may kun anu nga kusog nga sugad nga nagpipirit ha akon para bantayan ko pa ini nga tawu.Hasta nga umabot an usa ka oras nga nakadtu la gihapon ako,nagyakan hi Mano Kenney “Naglabay na an mga panahon nga tikang han kaupod ko hi Rosa dida ha akon kinabuhi,an iya paghigugma nga kabaysay ha akon waray gud makakatupong maski hin-o.Namimingaw na ako han gugma ni Rosa,diri ko nahingangalimtan an iya tim-us nga paghigugma ha akon ,sanu kami kumaturog naharok pirmi hiya ha akon.Maski kun anu an nahitabu han am usa kaadlaw maraot man o maupay diri gud niya nahingangalimtan an pagharok didi hit akon bayhon,harok nga may gugma,gugma nga ginkakamingaw ko yana”.Ambot ngahaw kon aanhon ko dawla ini sugad hin naluoy ako kan Mano Kenney,tikang han pag-istoryahe niya ha akon han iya kinabuhi.Nagyakan otru hi Mano Kenney .”O Ginoo,tagi ako hin pamaagi para maipadayon ko an paghigugma ko kan Rosa,yana nga waray na hiya,aanhon ko pa tak kinabuhi”ngan nagtuok hi Mano Kenney,tumuru an iya luha dida han iya nanhuhupong nga mga mata.Hi Rosa nga maiha na ngay-an nga tumalikod ha kadayunan.Ginkaptan hinay-hinay ni Mano Kenney an akon kamut ngan nagsiring.”Pasensiya na maaram ako nga dida tim huna-huna baga-baga ako hin nalulurong peru diri na mag-iiha tak kinabuhi.Karuyag ko na gad makaupod hi Rosa,waray na kaupayan tak kinabuhi kun waray hi Rosa.Pasensiya ka na ha, salamat han imu paghatag ha akon hin tim-us nga panahon para mamati ha akon,maaram ako nga damu pa tim trabahuon,salamat han imu hul-os nga pagtimangnu ha akon bisan gin babariwaray ko la an iyo ginbibinuhat nga pagtitinalinguha para makabulig ha akon”.tapos nagyakan ako han gin-iinandam ko an tambal kan Mano Kenney.”Mano Kenny may ada ka pa ba iba nga kinahanglanon?”.”Waray na,kun pwede tawaga nala ako nga Joseph.” an mahinay nga baton ni Mano Kenny.Nagpadayon na ako han akon ginbubuhat nga pagtambal kan Mano Kenny para diri makurian hi Mano Kenney han iya sakit.Kahuman namon han amon ginbubuhat nga pagbinulong,mayda ginsiring hi Mano Kenny ha akon kun puwede kuno umaro hin pabor tikang ha akon, ngan nagpakiana ako kunano adtonga pabor,sumandig hi Mano Kenny didto han ligid han kama ngan nagsiring han iya mahinay nga kayakan.”Kun puwede tagan mo ako hin usa nga harok sano ako kumaturog,sugad han harok nga ginhahatag ni Rosa ha akon.Ha akon huna-huna,Diyos ko aanhon ko an paghatag han usa nga harok nga sugad han harok ni Rosa.Akon ginbuhat an ginsiring ni Mano Kenny,dumaop ako ha iya ngan ginkupkupan ko hiya,ginharukan ko an iya bayhon,harok nga sugad han kan Rosa kaharok.Makabulig manla han usa nga tawo nga harani na pumahuway ha kadayunan.
Dida han kinabuwasan,nahibaruan ko didi han akon mga katrabaho nga namatay na hi Mano Kenney hadtu nga gab-i.Sugad man kun hain man yana hi Mano Kenny,malipayon adto kay aadto na hiya kan Rosa yana.Ngan nalipay liwat ako kay tungod han pagtagi ko ka Mano Kenney han usa pa nga harok tikang kan Rosa.Tinuod gud nga an gugma ura-ura hin kakusog bisan oras na han kamatayon,gugma an nahihimu nga tulay ngadtu han maupay nga kamurayawan han kada tagsa.Maupay masabtan na it tinuod gud nga gugma diri napapabulag bisan pa ha kamatayon.