An Anak Han Kahoynon
By Retold By Mike Kahano
Published: 0000

Istorya ini tikang ha Olot, Tolosa, Leyte. Ngan dida, may ’da mag-asawa ha Olot. Ginuusa
ini han mga tawo nga mag-asawa, kay an mga kabataan, nauusa. Kun kay ano kadidismayo
han babaye kun nabisita na an iya intra nga diri sugad ha aton. Nadidismayo hiya.
Diri man hira nakita pero nasumatan hira han kuan, nga may ‘da hito gin-uusa nga lalaki,
nga napakada ngani, it’ nga asawa waray dida, adto ha dagat. Napakada ngani ito nga tawo,
nalilinop it’ iya asawa. Amo ito nga nauusa an mga tawo. Diri hira nakakakita. An nakuan la,
an karigumok. Nausa hira. May gud tawo didto han balay.
Kaiha-iha ano, nag-anak hira. Busag nga tanan. Baman hira, mag-itom-itom, makaradlok
an mga itsura. Pero an anak, mabusag. Ay asus! Angay amo adto, nadidismayo an babaye kun
naghihilawas hira. Nadidismayo.
Amo ito, pagkasunod nga kuan, mag-anak liwat hin lalaki. Pareho man ha ira.
Kun lalaki, mabusag-busag. Kun babaye, diri mabusag. Lalaki an mabusag-busag kay adto
susupo ha ira, ha dagko nga tawo nga gin-uusa. Babaye ngani, pareho ha aton, magraksot. Pero
an mga lalaki, magbusag-busag.
Kahuman, nag-anak ito hira hin duha nga magbusag-busag. Gin-uusa ito, nga it’ Tatay,
makaradlok man it’ itsura, maitom-itom, pero an mga anak, mabusag-busag man tikang ha kuan
hasta ngadi ha igbaw. Diri man Amerikano kay lain man an itsura han Amerikano, hasta it’
paggios.
An ira nauusahan, gin-oobserbahan han mga tawo, maupay kumita kun gab-i. Han
daragkopay, han biling-biling. Mapaso-paso ngani hin duro, nasiring hiton, baga di nakita hin
tuhay. Amo, damo an napakada hadto nga maestro ngan maestra, gin-oobserbahan ito hiya kay
nababantog na nga kun babaye itom, ngan kun lalaki… Nag-obserbar an mga kuan dida kay
nasumatan nga ada ha huron in gin-iinusa. Kun lalaki, mabusag-busag. Kun gab-i, bulig hin
biling-biling, kalalaksi dumalagan. Diri man nagpapamalagpak kun gab-i. Pag adlaw kuno,
nasiring it’ kamot, baga ginsisilawan hin duro.

Kahuman, may nagresearch dida nga mga maestra nga tikang ha Tacloban kay
nasumatan nga, pakadto daw kuno kamo kun tinuod ba. Ginkita la nira an mga anak. Gintawag
nira nga, sus, kuan ini, albino it’ ngaran.
Nakilala ka hit’ albino? Albino kuno it’ ngaran. Inin, basta, kanan… inin, diri, anak
kuno ito hin engkanto, baga inheritance kuno ito hin hadto pa. Diri kuno ito kanan dagko nga
tawo. Nasiring hira, kay kun lalaki, pati kuno unta it’ babaye. Kay may’da man baga, babaye
nga nakikit-an nga baga in’ kuan. Ini puro man lalaki ito’n busag.
Hi Talya ngan hin usa, amo ito nga gin-uusa dida. ‘Ala gad han kabataan pa ito kay
magbusag ito. Ta, kay nagkuan ha mga kagurangan, nagtap-ong ha mga salog, baga untidy hira
nga duro. Pero han mga kabataan pa ito hira, albino man an ginngaran. May ‘da man hadto igintreat
nga ngaran, an mga maestra. Albino, amo ito, albino. Kitaa daw dida hit’ encyclopedia kun
ano ba it’ kuan, kay baga nasiring hira nga diri ito kanan dagko nga tawo. Natuod na la kuno
kami kay nakakaribok ini dinhi. Amo la ito an baga urusahon dida ha Olot.