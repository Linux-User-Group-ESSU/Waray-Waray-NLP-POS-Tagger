An Anakan Nga Naengkanto
Didto ha amon gihap, didto ha Samar, may ‘da gihap urusahon nga sugad hito
Naengkanto
hiya
Iton, naengkanto hiya
Bag-o hiya nga anakan
Katima, nagkuan hira, naghermano
Nag-ihaw hira hin karabaw
Iton nga babaye, halaba an buhok hiton niya
An amon
atubangan, may ada lungib
Sumiring ito nga, an iya ngaran… Niyan, bangin magkuratsa iton
hi Consuelo, ayaw pagpasayawa kay nahimalansag it’ bulan
Di waray manuod an iba ha ira
Iton, ginbutosan
Siyempre, kay hermana gud hira
Di
pagkuan hiton nga babaye, nagsisinayaw iton hiya, baga iba na ba an iya gios didto han sayaw
Sumaka hiya ngadto ha ira ngan sumiring, Agi, baga man ako hit’ ginlumay
Ginsabragan ba hiya hin baras, kuno
Baga ak’ hin ginlumay
Sumiring an ugangan, nga l’ong, Kay ano?
Waray la it’ hin aringasa
Sumakob ito hiya han ira sakob
Pagsakob, sasakbon nira, baga
iba man an iya gios
Baga nagbibinuot na la
Sugad hiton, waray na kiwa-kiwa didto ha igbaw
Pero…may anak ito hiya nga gutiay
Di ginsiring, Ano it’ im’ maol-ol? Ano, nahabughat ka?
Waray man, kuno
A da, katima na hiton, baga human na an sayaw nasiring hiya nga l’ong, Dinhi la kamo
kay malakat ako, ginsiring an iya asawa
Usa pa la an ira anak hiton
Sumiring nga l’ong, Kay ngain ka? kuno
May ada, kuno, ha akon nagdadara, tutulo ka tawo
Di nalisang na it’ hira kay, siyempre, malakat hiya bis’ gab-i
Ira iton ginkakarapotan,
sugad hiton, ira gintatalo
Waray hira makakatalo
Nagkuan hira hin tambalan
Pira ka bulan, hiya…waray iton hiya mamatay hadto nga iya pagbati
Di pagkuan na…
makuan hira hin tambalan kay siyempre, duro na gud an pinamamati han iya asawa, nga sugad
hiton
An iya anak, di natutuhay an pagkaon, an pagpapasuso kay upat ka bulan pa la tikang
pag-anak niya
46
Sumiring, nga l’ong, Kinahanglan makuha kita hin tambalan kay ini, kuno… pamati
ko ini, darahog ini
Kumadto hira han tambalan didto ha Catbalogan
Pag-ulpot nira, patay na
iton nga babaye
Patay na, patay na hiya
Kay nagsiring an tambalan, Kun waray pangadii, bangin nabuhi adto
An tikang han iya kamatay, nagkikinada la gihap an iya asawa nga nagpapasuso han iya
anak
Hinkit-an sugad hito, nahigda, nagpapasuso
Pero diri nakag-lingaya, nabuot la an lalaki
Paglulusad na, di na ngani hinkikit-an, naguliat na hiya pakibulig kay waray na kuno dida
Katima, ito nga bata, dinako na ito hiya
Dinako iton hiya, inin, ginagatas it’ nira
Pero
siring pa, pagpasus-a hin gatas, nag-iinuro man, sugad hiton
Nag-iinuro it’ nga bata
Nagsiring
nga, Ginpa-inop hira nga sumiring ito nga ayaw niyo paglinaboti ito nga bata kay mabubuhi it’
hiya hin iya kalugaringon, kay kada gab-i napakanhi gud ako ha balay
Hinkikit-an gud it’ nira nga an bata, nga napasuso gud it’ hiya, nasulod han muskitero,
nagawas
Asya ito an ira hinkikit-an
A da, han baga pagdakola-ay na hit’ nga bata, nagpainop na hiya nga diri na pwede,
kuno, it’ nga bata pamulayon ha karsada ba
Sugad hiton, kay hira nagkakalakat kun kulop na
Ngan it’ naka-asawa kuno ha iya, dida la hit’ ira harani
Tugbang la han ira…
Kay ginbadel ngani an lungib han lagas, han iya ugangan
Kay natuo man gihap ito ha
amon hit sugad hito
Ginbadel adto…A da, tikang hadto, an bata iginkalagiw ngadto ha Manila
Waray na,
waray na makagpa-inop hiya nga sugad hito an iya kabutangan, ngada na han kadaraga
